---
templateKey: legal-page
title: Legal information | Hedvig
heading: Legal information
sections:
  - section: >-
      # Förmedling av försäkringar


      Hedvig AB, org. nr. 559093-0334, med registrerad adress Artillerigatan 10,
      114 51 Stockholm, står under Finansinspektionens tillsyn som förmedlare av
      försäkringar i enlighet med Lag (2018:1219) om försäkringsdistribution. På
      våra försäkringsavtal tillämpas Försäkringsavtalslagen (2005:104).


      Exklusiv försäkringsgivare för Hedvigs försäkringar är International
      Insurance Company of Hannover SE, Sverige filial, org. nr. 516402-6345.
      Hedvigs ersättning mottagen från dig som kund består av en fast avgift av
      din månadspremie om 20 %. Hedvig distribuerar enbart försäkringar under
      Hedvigs varumärke. International Insurance Company of Hannover SE är
      försäkringsgivare för samtliga försäkringar som distribueras av Hedvig.


      Varken International Insurance Company of Hannover SE eller något annat
      försäkringsföretag har ett innehav i Hedvig.


      Hedvig är registrerat hos Bolagsverket och har sin ansvarsförsäkring hos
      QBE Insurance (Europe) Ltd., UK filial Sverige. Se längst ner på sidan för
      kontaktuppgifter till Finansinspektionen, Bolagsverket och QBE.
  - section: >-
      # Om du inte är nöjd


      Om du har ett allmänt klagomål eller är missnöjd med någonting i ett
      skadeärende, kontakta Hedvig direkt via din app eller maila
      help@hedvig.com.


      Du kan också vända dig till Konsumentvägledningen i din kommun eller till
      Konsumenternas Försäkringsbyrå. Vid tvist kan du vända dig till Allmänna
      reklamationsnämnden eller till allmän domstol.
  - section: >-
      # Cookies


      En cookie är en liten datafil som lagras i din dator. Hedvig värnar om din
      integritet och ditt förtroende är vår mest värdefulla tillgång. Här
      förklaras hur vi samlar in och använder cookies och hur vi skyddar din
      integritet i samband med detta.
  - section: >-
      # Användning av cookies


      För att ge dig som Hedvig-användare en så bra upplevelse som möjligt
      använder vi cookies på denna webbplats, och liknande tekniker i våra
      appar. Dessutom kan cookies från tredje part användas i de fall vi
      använder externa tjänster för att förbättra produkten. Hedvig använder två
      typer av cookies, dels sessionsbaserade cookies, som försvinner så fort du
      stänger ner din webbläsare, men även mer långlivade cookies för vissa
      syften.
  - section: >-
      # Syftet med cookies


      Huvudsyftet med Hedvigs användning av cookies är för att förbättra de
      tjänster vi erbjuder.


      Vi använder cookies för att hantera inloggningar och öka säkerheten för
      våra användare, att analysera användare och användarbeteende anonymt för
      att veta vilka delar av tjänsten vi bör förbättra, att analysera hur våra
      mailutskick fungerar och att vi skickar information som du som användare
      uppskattar, samt för att komma ihåg inställningar och andra val som du gör
      på våra webbplatser.
  - section: >-
      # Hantera dina cookies


      Om du inte vill att vi använder cookies kan du enkelt stänga av detta. I
      din webbläsare kan du göra inställningar som hindrar Hedvig och andra från
      att registrera cookies på din dator. Sådana inställningar innebära dock
      att vissa funktioner på de flesta webbplatser inte kommer att fungera.


      Om du vill kan du i de flesta webbläsares inställningar välja att bara
      stänga av spårning, vilket innebär att Hedvig inte samkör data från våra
      egna och i förekommande fall våra partners webbplatser.


      För att göra samma sak på din telefon kan du för iOS under integritets-
      och reklaminställningar välja att begränsa spårning. För Android gör du
      detta under Google-inställningar och annonser.
  - section: '# Kontaktuppgifter'
  - section: |-
      ## Finansinspektionen

      Box 7821

      103 97 Stockholm

      finansinspektionen@fi.se

      T: 08-408 980 00
  - section: |-
      ## Bolagsverket

      851 81 Sundsvall

      bolagsverket@bolagsverket.se

      T: 0771-670 670
  - section: |-
      ## International Insurance Company of Hannover SE, Sverige filial

      Box 22085

      Hantverkargatan 25

      104 22 Stockholm

      T: 08-617 54 00
  - section: |-
      ## QBE Insurance (Europe) Ltd., UK filial Sverige

      Sveavägen 13

      111 57 Stockholm

      T: 08-587 514 00
---

