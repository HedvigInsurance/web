---
templateKey: privacy-page
title: Personuppgifter | Hedvig
heading: Hur Hedvig behandlar dina personuppgifter
sections:
  - section: >-
      Hej! Det här är vår personuppgiftspolicy. Den talar om för dig vilka
      personuppgifter vi samlar in om dig, och varför vi gör det. Policyn gäller
      då vi, alltså Hedvig AB, org. nr. 559093-0334, med registrerad adress
      Artillerigatan 10, 114 51 Stockholm ("Hedvig"), tillhandahåller
      försäkringstjänster till dig genom vår app eller web.




      När du använder tjänsten och interagerar med oss delar du samtidigt
      personlig information. Vi använder den informationen för att
      tillhandahålla dig försäkring, men också för att anpassa våra erbjudanden
      till dig och för att utveckla och förbättra våra produkter och service.


      När vi säger personuppgifter menar vi information som direkt eller
      indirekt kan hänföras till dig som individ. För oss är det viktigt att det
      är tydligt för dig vilka uppgifter vi samlar in, och hur vi använder dem.
      Därför innehåller den här policyn detaljerad information om allt som har
      med behandlingen av dina uppgifter att göra. Vi hanterar dina
      personuppgifter i enlighet med Dataskyddsförordningen (även kallat GDPR),
      annan tillämplig lagstiftning och föreskrifter från olika myndigheter.
      Alla uppdateringar som rör behandlingen av dina personuppgifter meddelas
      på vår hemsida.


      Din integritet är viktig för oss. Därför gör vi vårt yttersta för att
      skydda dina uppgifter och hantera din information försiktigt och varsamt,
      och krypterar all känslig data.
  - section: >-
      # Personuppgifterna vi samlar in


      De personuppgifter som vi samlar in är beroende av vilken relation vi har
      till dig. Informationen här nedanför anger exempel på information vi kan
      komma att behandla. Informationen behöver inte gälla för dig, utan är
      exempel på typer av informationen vi kan behandla om våra användare.
  - section: >-
      ### Allmän information


      Allmän information samlas in för att identifiera dig som befintlig eller
      potentiell användare, för att ge dig bättre service genom Hedvigs
      kommunikationskanaler, för att kommunicera med dig och för att hantera
      olika typer av betalningar (exempelvis utbetalning av ersättning om du har
      haft en skada).
  - section: >-
      #### Personlig information du delar med oss


      Namn, kontaktuppgifter, familjestatus, födelsedatum, anställning och
      arbetsgivare, marknadsföringspreferenser.
  - section: |-
      #### Personnummer och andra officiella uppgifter

      Personnummer, körkortsuppgifter och folkbokföringsadress.
  - section: |-
      #### Finansiell information och kontouppgifter

      Bankkontonummer, kontouppgifter och annan betalningsinformation.
  - section: >-
      ### Försäkringsinformation


      Vi samlar in försäkringsinformation (samt skadeinformation) för att ingå
      försäkringsavtalet och för att reglera skador. Vi eller våra
      samarbetspartners kan till exempel behöva uppgifter om den egendom som
      försäkringen omfattar eller journaluppgifter för att reglera om du blivit
      sjuk eller råkat ut för en olycka utomlands. Här listar vi fler exempel på
      uppgifter som samlas in.
  - section: >-
      #### Fastighetsuppgifter


      Adress och fastighetsbeteckning, byggnadstyp och byggnadens egenskaper,
      fastighetens skick, byggnadens ålder och tillbehör, boende och
      hyresgäster, larm och låsskydd.
  - section: |-
      #### Reseinformation

      Hotellbokningar, biljettuppgifter, reseinformation.
  - section: |-
      #### Skadehistorik

      Tidigare skadehistorik hos Hedvig.
  - section: |-
      #### Skadeuppgifter från andra försäkringsbolag

      Information från det gemensamma skaderegistret (GSR).
  - section: >-
      ### Känsliga personuppgifter


      Förutom allmän information kan vi också komma att samla in viss känslig
      information om dig. Nedan ser du exempel på sådana uppgifter.
  - section: >-
      #### Hälsouppgifter


      I samband med sjukdom och olycka utomlands, tidigare och aktuellt
      hälsotillstånd, information om skador och funktionsnedsättningar,
      genomförda och planerade medicinska behandlingar och undersökningar,
      graviditet och receptförskrivningar.
  - section: >-
      #### Rättsliga förfaranden och information om brott


      Information om rättsliga förfaranden som rör dig, till exempel ansvars-
      eller överfallsskyddsskador till följd av en brottslig gärning. Vi samlar
      också in nödvändig information för att förhindra penningtvätt,
      försäkringsbedrägerier och utreda vissa svåra försäkringsfall.
  - section: >-
      ### Övrigt


      Förutom allmän och känslig information ser du nedan exempel på övriga
      personuppgifter som Hedvig behandlar.
  - section: >-
      #### Telefonsamtal och röstinspelningar


      Vi spelar in telefonsamtal mellan dig och våra anställda, samt analyserar
      och lyssnar på röstinspelningar du har gjort i appen.
  - section: >-
      #### Bilder och videoinspelningar


      Vi analyserar och tittar på bilder och videoinspelningar som rör
      försäkringsskador, som du har laddat upp i appen eller skickat till oss.
  - section: |-
      #### Din kontakt med oss

      Chattmeddelanden, mail och övrig kommunikation.
  - section: |+
      #### Information från sociala media
      Information publicerad i sociala media.

  - section: >-
      #### Information från externa källor


      För att komplettera och hålla den information som du tillhandahållit oss
      aktuell inhämtar vi kompletterande information från externa källor, som
      offentligt tillgänglig information, kommersiellt tillgängliga källor och
      information från våra samarbetspartners.
  - section: >-
      # Hur vi samlar in dina personuppgifter


      Vi samlar in uppgifter om dig från olika källor beroende på din relation
      med oss. Nedan listas olika exempel på data vi kan samla in.
  - section: >-
      #### Direkt från dig eller den som är huvudförsäkringstagare

      Vi kan inhämta uppgifter från dig när du interagerar med oss via olika
      kommunikationskanaler (t.ex. vår hemsida eller app) och visar intresse för
      köp av försäkring, köper försäkring eller anmäler en skada.
  - section: >-
      #### Användande av vår app, hemsida och information publicerad på sociala
      medier

      Vi använder nätidentifierare (cookies) när du använder vår app och besöker
      vår hemsida. Dessa är viktiga för att optimera din upplevelse och
      användning av de tjänster vi erbjuder dig. Läs mer om vår användning av
      cookies på www.hedvig.com/legal.
  - section: >-
      #### Direkt från samarbetspartners, andra försäkringsbolag, myndigheter
      och institutioner

      För att utreda och reglera skador kan vi inhämta uppgifter från
      samarbetspartners, vårdgivare, andra försäkringsbolag, polisen och andra
      myndigheter och institutioner, för att utreda din och andra parters rätt
      till ersättning.
  - section: >-
      #### Register hos myndigheter, försäkringsgivare och andra externa parter

      Vi kan inhämta uppgifter om den egendom som du innehar från tillgängliga
      register.
  - section: >-
      # Hur vi använder dina personuppgifter


      Vi använder personuppgifter för att bedriva och erbjuda bästa möjliga
      tjänst för dig och våra andra användare. Här följer olika
      användningsområden för de personuppgifter vi behandlar.
  - section: >+
      #### Förmedling och administration av försäkring

      Vi behöver behandla personuppgifter för att kunna förmedla
      försäkringsavtal med dig, och för att kunna administrera ett sådant avtal.
      Informationen används för att vi ska kunna ge dig ett korrekt pris sett
      till din riskprofil och för att se till att din försäkring har rätt
      omfattning. Vi använder också uppgifterna för administration och för att
      erbjuda dig tjänster som har anknytning till din försäkring och engagemang
      med Hedvig.

  - section: >+
      #### Försäkringspartner

      Vi kan komma att sammanställa och lämna ut personuppgifter till vår
      försäkringsgivare.

  - section: >-
      #### Skadereglering

      Vi använder personuppgifter för att kunna utföra vår skadereglering och
      bekräfta rättsliga anspråk.
  - section: >-
      #### Hantera vår relation

      Vi använder personuppgifter för att identifiera dig som användare,
      kommunicera med dig i våra kanaler samt tillhandahålla dig relevant
      information.
  - section: >+
      #### Tillhandahållande av tjänster från partners

      Vi använder dina personuppgifter för att våra samarbetspartners ska kunna
      erbjuda tjänster som är relaterade till vår försäkring.

  - section: >+
      #### Verksamhetsutveckling

      Vi använder personuppgifter, t.ex. inspelade telefonsamtal,
      röstinspelningar, bilder och videoinspelningar för att utveckla vår
      verksamhet, våra produkter och tjänster och genomföra
      marknadsundersökningar och andra analyser.

  - section: >+
      #### Marknadsföring

      Vi samlar in och analyserar personuppgifter, som beteende i vår app och på
      vår hemsida (inklusive geobaserad information) för att kunna skicka
      erbjudanden om försäkring och annan användbar information anpassad för
      dig. Du kan komma att få försäkringserbjudanden som vi bedömer kan vara
      intressanta och relevanta för dig. Vi säljer aldrig information om dig
      till någon utomstående tredje part.

  - section: >-
      #### Utredning och penningtvätt

      Vi använder personuppgifter för att motverka penningtvätt och
      terrorfinansiering samt för att förebygga, utreda och avvärja bedrägerier.
      Vi använder också personuppgifter för att och hantera andra kommersiella
      risker.
  - section: >-
      #### Myndighetsrapportering

      Vi använder personuppgifter för att fullgöra våra skyldigheter enligt
      gällande rätt och att på begäran kunna svara myndigheter när de har rätt
      att få del av uppgifter enligt lag.
  - section: >+
      #### Upprättande av statistik

      Vi använder personuppgifter för att ta fram statistiskt underlag för våra
      riskbedömningar och försäkringsprodukter.

  - section: >-
      # Lagliga grunder för behandlingen


      Beroende på syftet och typen av informationen behandlar vi personuppgifter
      med stöd av en eller flera av följande lagliga grunder:


      * Behandlingen är nödvändig för att fullgöra ett avtal i vilket personen i
      fråga är part eller för att vidta åtgärder på begäran av sådan person
      innan ett sådant avtal ingås. Det kan t.ex. röra sig om information om
      försäkringstagaren, andra försäkrade, den försäkrade egendomen och risken
      relaterad till försäkringen samt uppgifter som är nödvändiga för att
      fastställa rätt till försäkringsersättning.


      * Du kan ha gett oss ditt samtycke till att dina personuppgifter får
      behandlas för vissa ändamål. Du har i sådant fall när som helst rätt att
      återkalla ditt samtycke. Återkallandet av samtycket kommer dock inte att
      påverka lagligheten av behandlingen som grundat sig på samtycket, innan
      detta återkallas. Observera att en återkallelse av samtycke kan påverka
      rätten till försäkring eller ersättning.


      * Behandlingen är nödvändig för ändamål som rör Hedvigs eller en tredje
      parts berättigade intressen under förutsättning att din integritet är
      tillräckligt skyddad. Denna grund är tillämplig på behandling i syfte att
      motverka bedrägerier, för direktmarknadsföring, för att underhålla och
      utveckla säkerheten i Hedvigs system eller då det är nödvändigt för
      samarbetet med våra samarbetspartners.


      * Behandlingen är nödvändig för att skydda intressen som är av
      grundläggande betydelse för dig eller för en annan fysisk person, till
      exempel när vi lämnar information till sjukhus för att de kunna hjälpa dig
      vid reseskada.


      * Behandlingen är nödvändig för att fastställa, göra gällande eller
      försvara rättsliga anspråk. Till exempel för att fastställa din rätt att
      teckna viss försäkring eller fastställa rätt till försäkringsersättning.
        Behandlingen är nödvändig för att fullgöra en rättslig skyldighet som åligger oss.
  - section: >-
      # Automatiska beslut och profilering


      På Hedvig kan vi fatta beslut med automatik, dvs. utan mänsklig påverkan.
      Det rör sig t.ex. automatisk prissättning, riskanalys och utbetalning av
      ersättning. Genom att automatisera dessa processer kan vi erbjuda dig som
      användare bättre och snabbare hjälp.
  - section: >-
      ### Skadereglering

      Vi använder automatiserade beslut som en viktig del av vår skadereglering.
      Besluten baseras på den information som du ger oss, och analyseras
      gentemot ditt försäkringsvillkor. Beslut kan innefatta såväl rätt till
      ersättning som ersättningens storlek. Om du inte är nöjd med ett beslut
      har du alltid rätt att kontakta oss.
  - section: >-
      ### Onboardingprocessen

      Vi använder automatiserade beslut som del i vår onboardingprocess i appen.
      Med onboarding menar vi när du signerar upp som användare. Automatiserade
      beslut baseras på den information som tillhandahållits oss och våra system
      beräknar sedan priset för försäkringen baserat på uppgifter vi får av dig,
      samt externa datakällor. Automatisk premieberäkning förekommer för alla
      våra försäkringar.
  - section: >-
      ### Direktmarknadsföring

      Inom marknadsföring använder vi profilering för att ge dig den information
      som vi tror är mest relevant för dig och för att undvika att du får
      information du inte vill ha.
  - section: >+
      # Säkerhet och radering


      Vi gör vårt yttersta för att skydda din integritet, och alla dina
      personuppgifter krypteras.


      Dina uppgifter sparas så länge som det är nödvändigt för att uppfylla det
      syfte för vilket vi sparar dem eller den längre tid som i förekommande
      fall uppställs av gällande lag. Du har när som helst rätt att inkomma med
      en begäran om att dina uppgifter raderas.


      Vi vidtar alltid lämpliga tekniska, rättsliga och organisatoriska
      säkerhetsåtgärder för att skydda din integritet. Om någon annan part
      utanför Hedvig behandlar personuppgifter för vår räkning ansvarar vi för
      att det utförs med omsorg och med krav på att Dataskyddsförordningens krav
      för personuppgiftsbiträden uppfylls.

  - section: >-
      # Hur vi delar personuppgifter


      Vi använder sekretess beträffande information rörande alla användare, och
      krypterar all känslig information. I vissa fall kan vi dock överföra
      personuppgifter till andra parter men endast när det finns ett lagligt
      stöd för sådan överföring eller att berörda individer samtyckt till detta.
      Behandling av personuppgifter som sker genom personuppgiftsbiträden utgör
      inte en sådan överföring utan anses ske inom ramen för Hedvigs kontroll.


      Beroende på försäkringen och personuppgifternas art kan dina
      personuppgifter komma att överföras till eller behandlas av:


      * **Banker och finansbolag** för t.ex. administration av betalningar;

      * **Partners inom reparation och skadebesiktning** såsom
      byggnadsentreprenörer och skadeexperter, till vilka information om
      försäkringens innehåll och omfattning samt kontaktuppgifter kan komma att
      delas om det är nödvändigt för att besiktiga eller reglera en skada;

      * **Vårdgivare** – i händelse av sjuk- och olycksfall utomlands kan vi
      eller våra samarbetspartners komma att dela dina uppgifter med vårdgivare;

      * **Andra försäkringsbolag** – vi tillhandahåller skadeinformation till
      andra försäkringsbolag när det är nödvändigt för att kunna reglera en
      skada eller för att kunna regressa mot sådant försäkringsbolag;

      * **Myndigheter och nämnder** – vi tillhandahåller uppgifter till
      myndigheter och nämnder när vi är skyldiga att tillhandahålla
      informationen för att fullgöra en rättslig förpliktelse eller för att
      tillvarata våra intressen i ett rättsligt förfarande;

      * **Tjänsteleverantörer** – vi kan även komma att dela dina uppgifter med
      andra tjänsteleverantörer inom ramen för t.ex. vår skadereglering;

      * **IT-leverantörer** – vi kan komma att använda vissa
      specialistleverantörer för analys, underhåll och utveckling av Hedvigs
      IT-system;

      * **GSR** – genom vår försäkringsgivare har vi tillgång till ett för
      försäkringsbranschen gemensamt skadeanmälningsregister (GSR). Detta
      register innehåller vissa uppgifter om skadan samt uppgift om vem som
      begärt ersättning och används endast i samband med skadereglering. Det
      innebär att vi kan få reda på om du tidigare anmält någon skada hos annat
      försäkringsbolag. Ändamålet med GSR är att tillhandahålla ett underlag
      till försäkringsföretag för att identifiera oklara försäkringsfall.
      Därigenom kan företagen motverka utbetalning av ersättningar som baseras
      på oriktiga uppgifter. Uppgifterna kan även användas i avidentifierad form
      för statistiska ändamål.


      Personuppgiftsansvarig för GSR är Skadeanmälningsregister (GSR) AB, Box
      24171, 104 51 Stockholm. Se gsr.se för mer information om den behandling
      av uppgifter som förekommer i registret.
  - section: >+
      # Överföring av uppgifter utanför EES


      Dina personuppgifter lagras inom den Europeiska unionen (EU) och
      Europeiska ekonomiska samarbetsområdet (EES). På grund av globaliseringen
      och den tekniska utvecklingen kan vi i begränsad omfattning komma att
      överföra eller tillåta åtkomst av uppgifter utanför EU/EES.


      Vi gör vårt yttersta för att skydda din integritet genom att hantera din
      information försiktigt och vidta lämpliga och nödvändiga skyddsåtgärder
      från ett land utanför EU/EES, till exempel beträffande
      molntjänstleverantörer med verksamhet i USA. All sådan överföring sker med
      tillämpning av Dataskyddsförordningen bestämmelser och med Hedvigs
      säkerställande av din integritet.

  - section: >+
      # Rättigheter och din tillgång till dina uppgifter


      För oss är det viktigt att vi alltid hanterar dina personuppgifter på ett
      lagligt, transparent och öppet sätt, och att dina uppgifter är korrekta
      och aktuella. Du kan se viss information under din profilsida i appen. Om
      du önskar mer information är det bara att beställa en kopia av de
      personuppgifter vi behandlar om dig genom att maila help@hedvig.com. Du
      har också rätt att få närmare information om hur dina personuppgifter
      behandlas. Innan du får tillgång till informationen kommer vi att bekräfta
      din identitet.


      Du har alltid rätt att begära rättelse av eller radering av information
      som du tycker är felaktig. Du har också alltid rätt att begära att dina
      personuppgifter raderas, om det inte finns laglig grund för vår hantering.
      Du kan också i vissa fall begära att behandlingen av dina personuppgifter
      begränsas.


      Viss information kan vara undantagen från din rätt till radering enligt
      gällande rätt. På din begäran kan en kopia av de personuppgifter som du
      tillhandahållit oss överföras av oss direkt till ett annat bolag om det är
      tekniskt möjligt. Du har även rätt att vända dig till oss med en
      invändning och få behandlingen av dina personuppgifter prövad.

  - section: >-
      # Vem du kan kontakta


      Hedvig är personuppgiftsansvarig och ansvarar för att dina personuppgifter
      behandlas i enlighet med gällande lagstiftning. Hedvig har också utsett
      ett dataskyddsombud för personuppgiftsbehandlingen, se nedan.


      Du har rätt att, enligt gällande lag, begära tillgång till och rättelse
      eller radering av dina personuppgifter, begränsning av
      personuppgiftsbehandling som rör dig, att invända mot
      personuppgiftsbehandling, samt till dataportabilitet. Du har rätt till
      detta helt utan kostnad. Vid ogrundade eller orimliga förfrågningar (t.ex.
      på grund av att de görs mycket ofta) får Hedvig ta ut en administrativ
      avgift – du kommer i sådant fall att meddelas om detta på förhand.


      Om du har några frågor kring hur vi behandlar dina personuppgifter,
      kontakta oss! Du kan antingen maila direkt till Hedvigs support på
      help@hedvig.com eller kontakta vårt dataskyddsombud på
      dataskyddsombud@hedvig.com.


      Om du vill skriva brev går det såklart också bra, skicka det i så fall
      till:


      **Hedvig AB**

      Dataskyddsombudet

      Artillerigatan 10

      114 51, Stockholm


      Skulle du efter kontakten med oss fortfarande vara missnöjd kan du vända
      dig till Datainspektionen som är tillsynsmyndighet för
      personuppgiftsbehandling, och till vilken du kan anmäla ditt klagomål.


      Datainspektionen

      Box 8114

      104 20 Stockholm

      datainspektionen.se
---
